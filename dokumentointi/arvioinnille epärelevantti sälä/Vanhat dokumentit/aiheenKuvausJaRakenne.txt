Aihe: Gladiaattoripeli

Pieni, vuoropohjainen kirjaingrafiikka-roguelike Nethackin, ADOMin ja Dwarf Fortressin henkeen, 
jossa taistellaan areenalla erilaisia tietokoneen ohjaamia ökkömönkiäisiä vastaan.

Pelin kulku:
Pelin alussa pelaajahahmo ja ensimmäinen vastustajahirviö ovat suljetussa, ruutuihin 
jaetussa tilassa. Areenalla on myös satunnaisgeneroituja esteitä.
Pelaaja ja hirviöt toimivat vuorotellen yhdellä seuraavista tavoista kerrallaan: liikkuen 
askeleen ruudusta toiseen, hyökäten kerran viereisessä ruudussa olevaa vihollista vastaan, 
käyttäen erikoistaitoaan tai hypäten vuoronsa yli. Pelaajalla on lisäksi mahdollisuus 
tarkastella ympäristöään (lukea hirviön ominaisuusarvot, tarkistaa mitä mikäkin symboli 
kartalla tarkoittaa) ilman, että kuluttaa toimintoaan siihen.
Kun pelaaja tappaa kaikki hirviöt areenalta, alueen laidalle saapuu portista seuraava 
aalto. Peli jatkuu näin kunnes pelaajahahmo kuolee, jonka jälkeen peli pisteytetään 
tapettujen hirviöiden perusteella.


Käyttäjät: Pelaaja(t) (jos aikaa tuntuu riittävän, voisi peliä laajentaa kahdelle 
pelaajalle)


Toiminnot:

- Valikko:
  - uuden pelin aloittaminen
  - parhaat pisteet

- Pelaaja pelin aikana:
  - hahmon liikuttaminen
  - ympäristön tarkastelu
  - hirviön lyöminen
  - erikoistaidon käyttö

- Pelimekaniikka:
  - hirviöiden liikkumisen/hyökkäysten ohjaus
  - uusien hirviöiden spawnaaminen

- Pelin jälkeen:
  - voitettujen vihollisten listan tarkastelu
  - nimen syöttäminen pistelistausta varten