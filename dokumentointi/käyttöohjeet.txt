################
#....h......i..#
#.#h....D....#.#
#....@....hh...#
#.#......g...#.#
#...o..........#
################

================
Gladiaattoripeli
================

Gladiaattoripeli on roguelike-areenapeli, jossa pelaaja ohjaa taistelijahahmoa
jonka tavoitteena on surmata mahdollisimman paljon hirviöitä ennen kuolemaansa.
Mitä enemmän tappoja, sitä enemmän pisteitä pelaaja saa pelin päätyttyä
gladiaattorin lopulta kuollessa.

Komennot
========

Huom! Muista Num Lock, mikäli haluat käyttää numpadia.

Liiku pohjoiseen: 	[numpad 8], [nuoli ylös]
Liiku etelään: 		[numpad 2], [nuoli alas]
Liiku itään: 		[numpad 6], [nuoli oikealle]
Liiku länteen:		[numpad 4], [nuoli vasemmalle]
Liiku koilliseen:	[numpad 9]
Liiku kaakkoon:		[numpad 3]
Liiku lounaseen:	[numpad 1]
Liiku luoteeseen:	[numpad 7]
Pysy paikallaan:	[numpad 5], [.]
Nosta hyökkäysarvoa:	[+]
Nosta puolustusarvoa:	[-]

Säännöt
=======

Askeleet:
- Gladiaattori voi liikkua areenalla yhden askeleen kerrallaan. Jokaista hänen 
  ottamaansa askelta kohden myös hirviöt ottavat askeleen tai suorittavat erikois-
  toiminnon (esim. lohikäärmeen tuli, lentoon nousu ja laskeutuminen).
- Jos askeleen kohteena olevassa ruudussa on hirviö, gladiaattori liikkumisen 
  sijaan lyö sitä. Mikäli hirviö yrittäisi astua gladiaattorin
  ruutuun, se hyökkää sen sijaan gladiaattorin kimppuun.
- Askel seinää tai pylvästä päin ei tee mitään, mutta antaa toiselle 
  osapuolelle mahdollisuuden liikkua.
- Askeleita otetaan [nuoli] ja [numpad]-näppäimillä.

Hyökkäykset:
- Kun hahmo (gladiaattori tai hirviö) lyö toista hahmoa, pelimekaniikka arpoo 
  lopputuloksen riippuen hahmojen ominaisuuksista.
	1. Peli arpoo luvun väliltä 0-9, lisää siihen hyökkäävän hahmon 
	   hyökkäysarvon. Mikäli tulos ylittää puolustavan hahmon puolustus-
	   arvon, hyökkäys osuu.
	2. Peli arpoo vahinkoarvon, joka riippuu hahmon käyttämästä aseesta.
	3. Peli arpoo satunnaisen ruumiinosan puolustajalta
	4. Puolustava hahmo ja arvottu ruumiinosa menettävät vahinkoarvon verran
	   osumapisteitä.
- Mikäli hahmon osumapistearvo putoaa nollaan tai sen alle, hahmo kuolee. Mikäli
  raajan osumapistearvo putoaa nollaan tai alle, se haavoittuu vakavasti.*
- Area Of Effect -hyökkäykset tekevät hyökkäyksen jokaista alueella olevaa hahmoa 
  kohtaan poislukien hyökkäyksen suorittaja itse. Lohikäärmeen liekit ovat 
  toistaiseksi ainoa AOE-hyökkäys pelissä.

Taktiikka:
- Gladiaattori voi taistella eri taktiikoilla ja vaikuttaa siten hyökkäys- ja 
  puolustusarvoihinsa. Nostamalla hyökkäysarvoa hahmo hyökkää aggressiivisemmin, 
  mutta myös hirviöt osuvat häneen todennäköisemmin. Nostamalla puolustusarvoa
  taas gladiaattoriin osuminen vaikeutuu, mutta myöskään hahmon hyökkäykset eivät 
  ole yhtä tarkkoja.
- Taktiikkaa voi säätää [+] ja [-]-näppäimillä.


* (Raajojen vahingoittumisen vaikutuksia ei ole pääasiassa vielä implementoitu 
  peliin. Lohikäärmeen siivet ovat tällä hetkellä ainoa ruumiinosa, jonka 
  haavoittumisella on mitään peliteknistä vaikutusta.)